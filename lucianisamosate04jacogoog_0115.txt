ΑΝΑΧΑΡΣΙΣ. 75

χαρσι, καί την ἀλλην Ἑλλάδα ἐπελεύσεσθαι, μέμνησο ἥν
ποτε καὶ ές Λακεδαίμονα ἔλθῃς, μὴ καταγελάσαι μηδὲ
ἐκείνων μηδὲ οἰεσθαι μάτην πονεῖν αὐτούς, ὁπότανῆ
σφαίρας πέρι ἐν τῷ θεάτρῳ συμπεσόντες παίωσιν άλλη· 919
λουςῆ ἐς χωρίον ἐσελθόντες ὕδατι περιγεγραμμένον ἐς
φάλαγγα διαστάντες τά πολεμίων ἀλλήλους ἐργάζωνται
γυμνοὶ καί αὐτοί, άχρι ἀν ἐκβάλωσι τοῦ περιγράμματος
τδ ἕτερον σύνταγμα οί ἕτεροι, τοὺς κατὰ Λυκοῦργον οί
καθ’ Ἡρακλέα ἢ ἔμπαλιν, συνωθοῦντες ἐς τὸ ὕδωρ· τδ
γάρ ἀπὸ τούτου εἰρήνη λοιπὸν καὶ οὐδεὶς ἀν ἔτι παίσειε·
μάλιστα δέ ἢν ὁρᾷς μαστιγουμένους αὐτοὺς έπί τῷ βωμῷ
καί αἵματι ῥεομένους, πατέρας δέ καί μητέρας παρεστά-
σας οὐχ ὅπως ἀνιωμένας ἐπὶ τοῖς γιγνομένοις ἀλλά καὶ
ἀπειλούσας, εἰ μὴ ἀντέχοιεν πρὸς τάς πληγάς, καί ἰκε-
τευοάσας ἐπὶ μήκιστον διαρκέσαι πρὸς τὸν πόνον καὶ
ἐγκαρτερῆσαι τοῖς δεινοῖς. πολλοὶ γοῦν καὶ ἐναπέθανον

τῷ ἀγῶνι μὴ ἀξιώσαντες ἀπαγορεῦσαι ζῶντες ἐτι ἐν
ὀφθαλμοῖς τῶν οἰκείων μηδὲ εἶξαι τοῖς σάμασιν, οἷν καὶ

της ἀνασταθέντας. ὅταν τοίνυν ὁρᾷς κάκεῖνα, μήτε μαί-
νεσθαι ὑπολάβῃς αὐτοὺς μήτε εῖπῃς, ὡς οὐδεμιᾶς ἕνεκα
αἰτίας ἀναγκαίας ταλαιπωροῦσι μήτε τυράννου βιαζομέ·
νου μήτε πολεμίων διατιθέντων· εἰποι γὰρ ἀν σοι καὶ 920
ὑπὲρ ἐκείνων Λυκοῦργος ὁ νομοθέτης αὐτῶν πολλά ῖά
εὔλογα καίἀ συνιδολν κολάζει αὐτούς, οῦκ ἐχθρὸς οἲν
οὐδὲ ὑπὸ μίσους αὐτὸ δρῦν οὐδὲ τὴν νεολαίαν τῆς πό-
λεως εἰκῆ παραναλίσκων, ἀλλά καρτερικωτάτους καὶ παν-
τὸς δεινοῦ κρείττονας ἀξιοῦν εἰναι τούς σώζειν μέλλοντας
τὴν πατρίδα. καίτοι κάν μὴ ὁ Λυκοῦργος εἰπῃ, ἐννοεῖς,
οἶμαι, καί αὐτὸς ὡς οὐκ ἀν ποτε ληφθεὶς ὁ τοιοῦτος ἐν
πολέμῳ ἀπόρρητόν τι ἐξείποι τῆς Σπάρτης αἰκιζομένων
τῶν ἐχθρῶν, ἀλλά καταγελῶν αὐτῶν μαστιγοῖτο ἀν

 

